Boller i Karry

½ kg hakket svinekød
2 æggehvider el. 1 æg
1 dl mel
1 spsk. revet løg
2 dl. bouillon el. mælk
salt, peber

Karrysovs

1 lille finthakket løg
3 spsk. smør
1 lille revet æble
½ spsk. karry
3 spsk. mel
ca. 6 dl. kødbollevand

Rør det hakkede kød med æg (hvide) mel, løg og rør væden i lidt ad gangen.
Krydr farsen med salt og peber lad farsen hvile et kvarter i køleskabet, den kan muligvis tage lidt mere væske.
Bring en gryde med letsaltet vand i kog. Form kødboller med en dessertske og kom dem i kogende vand – kog kun et lag boller ad gangen.
Lad dem koge ved svag varme 8-10 min. eller til bollerne er faste, tag dem op med en hulske og lad dem af i en sigte.

Karrysovs. Damp det hakkede løg klart i smørret og kom det reven æble i. Rør karry i og lad det kort svitse med Rør melet i og spæd med væden fra kødbollerne.
Kog igennem i få min. Smag sovsen til med salt og peber og kom kødbollerne i og varm dem i sovsen, server dem heri med løse ris til.
